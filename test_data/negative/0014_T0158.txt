大乘悲分陀利經醫方施品第二十六

「復次，善男子！竟無量劫時此佛土名日曚昧，
劫名喜悅，亦復五濁。五萬歲世人中，我以
本願故，於此閻浮提為婆羅門，名曰鬘香，通
四鞞陀。爾時眾生常見極重，樂怨嫉好鬪諍，
我以勇猛力為眾生說法，示陰如怨，入如空
聚，因緣相續生滅，現阿那波那念思惟，勸發
阿耨多羅三藐三菩提心，善根迴向皆悉住
中，我自得五通。爾時無量阿僧祇眾生，以
我教授亦得五通。如是無量阿僧祇眾生，捨
諸怨嫉種種鬪諍，往詣園林食眾果實及諸
草根坐禪思惟，遊四梵處日夜無諍。劫欲盡
時堪受供人滿閻浮提，以是滅除鬪諍怨嫉
非時風雨，地生五穀皆悉香美食增氣力，以
劫惡故眾生種種諸病所困。我即思惟：『若
我不能除此眾生諸疾病者，令我不逮阿耨
多羅三藐三菩提。不能得除眾生結病，我當
以何方便除眾生病？』復生是念：『我宜集釋梵
護世，諸餘天仙
生故造現方藥。』我即以神足往告釋梵護世，
天仙
帝，來集其上頂石鞞陀遮羅迦大醫之處，
於中造說治風水火諸大病方，令無量阿僧
祇眾生病盡除滅。我於其中立願如是：『我今
以此慧照明無量阿僧祇眾生，令住三乘閉
惡趣門，置天道中滅除眾病，如是為無量阿
僧祇眾生，而作慧明置安隱樂。以是善根業
報願我是意得滿。』如此一方閉無量阿僧祇
眾生惡趣門置天道中，為疾病故，集諸天
眾
迦山頂眾醫集處，說除眾病平健方藥。如是
曚昧佛土一切方中，作如是丈夫行，安置
眾生於天道中。如是集天
眾生故造說種種呪術，如此曚昧佛土當於
十方恒河沙數五濁空佛土中，作如是丈夫
行，令眾生得住三乘安置天道，現諸種種呪
術，於世除眾疾病。
「善男子！我以如是滿無
上意，又復於此曚昧佛土一切方中，作如
是丈夫行。如所立願亦以無上，於十方恒河
沙數五濁空佛土，一一佛剎一切方中，作如
是丈夫行，如我本所立願。善男子！觀如來
勝慧行菩提行，是如來三善護持善根種。


